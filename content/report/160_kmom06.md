Kmom06
===============================

**Hur känns det att tänka i termer av designprinciper?**

Det har känts bra. Man har uppenbarligen tänkt i designprinciper innan med utan att direkt vara medveten om det eller specifikt utgått från det, så det kändes bra att vi tog upp det och gick igenom det mer grundligt. Dock kändes uppgifterna vara lite för mycket repetition av varandra, då man skulle totalt skapa sex teman, som påminde väldigt mycket om varandra. Kändes som vi skapade mer teman än nödvändigt. Hade räckt med kanske totalt tre teman som vi skulle applicera olika designelement och principer.


**Fick du en känsla av att design element kan vara ett sätt att med mindre medel påverka en design, eller hur upplevde du det?**

Ja fick känslan av att med mindre medel påverka en webbplats design hur den ska uppfattas eller framstå. Design tycker jag är intressant och något som är väldigt framstående och viktigt idag när företag och människor vill marknadsföra sig själva och skapa en bild av vad man är.


**Har du själv en uppfattning om “the final touch” och vad det kan vara i sammanhanget webbdesign?**

Jag tycker både begreppet och fenomenet “the final touch” är komplext och relativt. När är egentligen en hemsida fulländad? Jag skulle vilja säga "aldrig". Det går alltid att förbättra på något sätt. Därför är “the final touch” rent subjektivt och relativt. Dock går det säkert att öva upp förmågan att förbättra och komma så nära “the final touch” som möjligt och det är något man bör sträva mot som webb designer och programmerare.


**Har du under kursen skapat dig en känsla för begreppen god design och vad som är subjektiv och objektivt inom det området?**

Jag tror man måste som programmerare och webbdesigner skapa en god balans mellan vad man själv tycker är snyggt och bra, kontra vad allmänheten kanske skulle uppskatta. Det är en balans som inte bara är specifik för webbdesign utan för marknadsföring överlag.
Dock tycker jag att man inte ska vara för objektivt orienterad, utan man bör även skapa en personlig touch på själva verket och designen.
